---
title: '[PL] Książka o TDD – już w przedsprzedaży!'
date: '2018-05-28'
draft: false
tags:
  - 'Lang pl'
  - 'Książka TDD'
summary: 'Ogromnie miło mi poinformować, że zapowiadana książka o TDD jest już w przedsprzedaży! Na stronie wydawnictwa Helion można poznać więcej szczegółów odnośnie książki, t.j. cenę, spis treści i przykładowy rozdział.'
---

Hej! Ogromnie miło mi poinformować, że zapowiadana książka o TDD jest już w przedsprzedaży! Na stronie wydawnictwa Helion można poznać więcej szczegółów odnośnie książki, t.j. cenę, spis treści i przykładowy rozdział.

![](/static/images/blog/2018-05-28-21_51_00-ksic499garnia-internetowa-informatyczna-helion-pl-wydawnictwo-informatyczne-ksic485.png)

![](/static/images/blog/2018-05-28-21_51_35-tdd-techniki-programowania-sterowanego-testami-ksic485c5bcka-kurs-dariusz-woc5baniak.png)

Podstawowe pytanie, jakie się nasuwa to… Czy warto zainwestować w książkę skoro jest już [kurs TDD online](https://dariuszwozniak.net/kurs-tdd/) na tej stronie? Przede wszystkim, to temat testowania jednostkowego został w książce znacznie rozszerzony. Kilkuletnia analiza tematu pozwoliła na całkiem sporo nowych informacji, przemyśleń, wniosków, ale także i pytań. Książka została starannie sprawdzona pod względem merytorycznym, jak i językowym przez kilku profesjonalistów. Dzięki edycji zdałem sobie też sprawę, jak dużo błędów popełniam w jednym tylko zdaniu… No i spora część wiedzy z bloga została zaktualizowana i rozszerzona.

Książka wydana będzie w formie papierowej i e-booka. Którą wersję mógłbym zarekomendować? Tutaj będę tradycjonalny i polecę wersję papierową. Książkę pisałem z zamysłem, aby stanowiła nie tylko spory tutorial, ale też swego rodzaju manual, do którego sięgniemy gdy zapomnimy o jakiejś technice, np. „w jaki sposób robiło się testy parametryzowane z użyciem danych z innej klasy?” Moja osobista preferencja do tego typu książek to druk, wybór pozostawiam już w Twojej gestii ;-)

Jeśli już nie możesz doczekać się książki, to warto sięgnąć po [repozytorium na GitHubie](https://github.com/dariusz-wozniak/TddBook-Code) i przeczytać kod (tak – czytanie kodu to również zajęcie dobrego programisty), który został tam zamieszczony.

Przed zakupem warto przyjrzeć się też [przykładowemu rozdziałowi](https://helion.pl/eksiazki/tddppr.htm#hide), aby zaznajomić się z formułą i stylem książki. Daj mi znać czy już na tym etapie podoba Ci się lub nie. Jeśli znajdziesz gdzieś błąd lub z czymś nie zgadzasz, zapraszam do kontaktu i polemiki :-)
